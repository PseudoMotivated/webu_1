<!DOCTYPE html>
<html lang="sv">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dataskydds&shy;förordningen</title>
    <link rel="stylesheet" href="style.css">
</head>

<body>
    <div class="tyd">
        <header>
            <h1>Dataskydds&shy;förordningen</h1>
        </header>

        <nav>
            <ul>
                <li>Vad är en personuppgift?</li>
                <li>Vad betyder personuppgiftsbehandling?</li>
                <li>Rättslig grund</li>
                <li>Grundläggande principer</li>
                <li>Dina rättigheter</li>
                <li>Personuppgifter som överförs till tredje land</li>
                <li>Skydd av dina personuppgifter</li>
            </ul>
        </nav>

        <main>
            <div class="info">
                <p>Dataskyddsförordningen (GDPR) stärker dina rättigheter och hjälper dig att ta kontrollen över hur
                    dina
                    personuppgifter används. Här går vi igenom några viktiga begrepp och grunderna i vad GDPR innebär
                    för
                    dig som privatperson.</p>
            </div>

            <div class="info">
                <h2>Vad är en personuppgift?</h2>
                <p>All information som handlar om fysiska personer som kan identifieras är personuppgifter. Det spelar
                    ingen roll om du är direkt identifierbar genom uppgiften, eller om det krävs ytterligare information
                    för att du ska kunna identifieras.</p>
                <p><a href="https://www.imy.se/privatperson/dataskydd/introduktion-till-gdpr/vad-ar-personuppgifter/"
                        target="_blank">Mer information om personuppgifter</a></p>
            </div>

            <div class="info">
                <h2>Vad betyder personuppgiftsbehandling?</h2>
                <p>Behandling är ett brett begrepp och innefattar allt som kan göras med personuppgifter. Till exempel
                    kan man samla in, registrera, lagra, lämna ut eller radera dem. När någon behandlar dina
                    personuppgifter ska de följa reglerna i dataskyddsförordningen.</p>
            </div>

            <div class="info">
                <h2>Rättslig grund</h2>
                <p>Det krävs alltid en rättslig grund för att den personuppgiftsansvariga ska få behandla dina
                    personuppgifter. Du ska alltid få information om vilken rättslig grund som används.</p>

                <p>En rättslig grund kan vara att personuppgifterna krävs för ett avtal eller en så kallad
                    intresseavvägning. Myndigheter kan få behandla personuppgifter för att kunna utföra sina
                    myndighetsuppgifter eller en uppgift av allmänt intresse.</p>

                <p>En annan rättslig grund är att du gett ditt samtycke till personuppgiftsbehandlingen. Det ställs dock
                    höga krav på samtycket. För att det ska vara giltigt ska du</p>

                <ul>
                    <li>ge ditt samtycke frivilligt</li>
                    <li>förstå vad det innebär</li>
                    <li>kunna återkalla ditt samtycke</li>
                    <li>vara i ett jämlikt maktförhållande med den som ber om ditt samtycke</li>
                    <li>ge det med en aktiv handling.</li>
                </ul>
            </div>

            <div class="info">
                <h2>Grundläggande principer</h2>
                <p>Den som behandlar dina personuppgifter måste ta hänsyn till de grundläggande principerna i
                    dataskyddsförordningen. Principerna gäller för all behandling och kan sägas vara kärnan i
                    dataskyddsförordningen.</p>

                <p>Principerna innebär bland annat att den personuppgiftsansvariga</p>

                <ul>
                    <li>bara får samla in dina personuppgifter för specifika, särskilt angivna och berättigade ändamål
                    </li>
                    <li>inte ska behandla fler personuppgifter än vad som behövs för ändamålen</li>
                    <li>ska se till att dina personuppgifter är riktiga</li>
                    <li>ska radera dina personuppgifter när de inte längre behövs</li>
                    <li>ska skydda dina personuppgifter, till exempel så att inte obehöriga får tillgång till dem och så
                        att de inte förloras eller förstörs.</li>
                </ul>
            </div>

            <div class="info">
                <h2>Dina rättigheter</h2>
                <p>Dataskyddsförordningen ger dig ett antal rättigheter, bland annat rätt till information om hur dina
                    personuppgifter behandlas och rätt till radering av dina personuppgifter.</p>
                <p><a href="https://www.imy.se/privatperson/dataskydd/dina-rattigheter/" target="_blank">Dina
                        rättigheter</a></p>
            </div>

            <div class="info">
                <h2>Personuppgifter som överförs till tredje land</h2>
                <p>När den personuppgiftsansvariga gör dina personuppgifter tillgängliga i ett land utanför EU eller EES
                    kallas det för en tredjelandsöverföring. För att det ska vara lagligt måste den
                    personuppgiftsansvariga vidta särskilda skyddsåtgärder för att säkerställa att dina personuppgifter
                    hanteras lika säkert som inom EU och EES, där dataskyddsförordningen gäller.</p>

                <p>Den personuppgiftsansvariga måste informera dig om dina personuppgifter kommer att överföras till ett
                    tredje land.</p>
            </div>

            <div class="info">
                <h2>Skydd av dina personuppgifter</h2>
                <p>Enligt dataskyddsförordningen ska den personuppgiftsansvariga och personuppgiftsbiträdet skydda din
                    integritet bland annat genom att vidta organisatoriska och tekniska åtgärder för att skydda dina
                    personuppgifter mot obehörig eller otillåten behandling, förlust, förstöring eller skada genom
                    olyckshändelse.</p>
                <p><a href="https://www.imy.se/privatperson/dataskydd/informationssakerhet/"
                        target="_blank">Informationssäkerhet</a></p>
            </div>

        </main>

        <footer>
            <p><a href="https://www.imy.se/privatperson/dataskydd/introduktion-till-gdpr/" target="_blank">
                    Källa: Integritetsskyddsmyndigheten</a></p>
        </footer>

    </div>

</body>

</html>